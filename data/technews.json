[
    {
        "id": "a61e44d5-b2c7-44cd-ad81-18f9e7164bbb",
        "title": "Youtube lägger ned sin storiesfunktion i juni",
        "text": "Youtubes storiesfunktion, som lanserades 2017, kommer att läggas ned den 26 juni. Det rapporterar Engadget. Precis som när det handlar om storiesfunktioner på andra plattformar så kan man dela bilder, videoklipp och texter med följarna. Konceptet blev aldrig särskilt populärt på Youtube, och Google säger att fokus nu istället ligger på Youtube Shorts. ",
        "pictureLink": "https://gfx.omni.se/images/4d37baff-0b76-4aed-8755-0c33da58bba2?h=320&tight=false&w=640",
        "time": "2023-05-26",
        "source": "https://omni.se/youtube-lagger-ned-sin-storiesfunktion-i-juni/a/rlXXxR",
        "category": "technews"
    },
    {
        "id": "103e5dd1-607f-4781-b0fd-eabd43b56508",
        "title": "Baidu nära att släppa uppdaterad AI-språkmodell",
        "text": "Den kinesiska techjätten Baidu uppger att företaget ”mycket snart” kommer att lansera en ny version av den AI-språkmodell som används med Chat GPT-utmanaren Ernie Bot. Det är Baidus vd Robin Li som har kommit med beskedet på ett av Kinas största teknikforum. Både Ernie Bot och en rad andra produkter som är baserade på Baidus generativa AI-språkmodell har så här långt endast erbjudits i tidiga testversioner för ett begränsat antal testare. ",
        "pictureLink": "https://gfx.omni.se/images/3a5a21ea-aa72-4cf7-9035-868cdccf7ae4?h=320&tight=false&w=640",
        "time": "2023-05-26",
        "source": "https://omni.se/baidu-nara-att-slappa-uppdaterad-ai-sprakmodell/a/gEjjm1",
        "category": "technews"
    },
    {
        "id": "accfa694-d6f5-4c60-bf15-b4a29d6b9cfb",
        "title": "AI har gjort det möjligt för förlamad man att gå igen",
        "text": "Nederländske Gert-Jan Oskam som förlamades efter en cykelolycka för tio år sedan kan nu gå igen, tack vare en trådlös digital länk mellan hans hjärna och ryggraden. Det rapporterar BBC. Det är artificiell intelligens som är nyckeln till att teknologin fungerar. Implantat som sitter vid rörelsekontrollcentret i Oskams hjärna skickar nervsignaler till en dator som tolkar intentionen med hjälp av AI. Instruktioner skickas därefter till ett annat implantat i mannens ryggrad, och elektriska signaler stimulerar benmusklerna så att han kan gå. Rörelserna är långsamma, men han har kontroll, skriver Sky News. Det handlar fortfarande om ett experimentprojekt, men forskarna menar att det ser ”mycket lovande” ut. – Det har varit en lång resa, men nu kan jag stå upp och ta en öl med mina kompisar, säger Oskam till BBC. ",
        "pictureLink": "https://i.ytimg.com/vi/wsUyZSRyJIk/maxresdefault.jpg",
        "time": "2023-05-26",
        "source": "https://omni.se/ai-har-gjort-det-mojligt-for-forlamad-man-att-ga-igen/a/JQMLXP",
        "category": "technews"
    },
    {
        "id": "4b4c5658-270d-4c30-8d46-f46f95917320",
        "title": "Chat GPT-appen för IOS släpps i ytterligare tio länder",
        "text": "Open AI:s Chat GPT-app för IOS är nu tillgänglig i elva länder, efter att tidigare enbart ha funnits på den amerikanska marknaden. Och en utrullning på fler marknader är på gång. Det rapporterar Techcrunch. Sverige finns inte med på listan i den första lanseringsvågen, men däremot så är appen nu tillgänglig även i Albanien, Kroatien, Frankrike, Tyskland, Irland, Jamaica, Sydkorea, Nya Zeeland, Nicaragua, Nigeria och Storbritannien. Open AI har inte kommit med någon ny information om Androidversionen av appen, som ännu inte lanserats. ",
        "pictureLink": "https://gfx.omni.se/images/b2f5bbf3-8172-46d0-9dbe-43f3104bb182?h=320&tight=false&w=640",
        "time": "2023-05-26",
        "source": "https://omni.se/chat-gpt-appen-for-ios-slapps-i-ytterligare-tio-lander/a/2BKKql",
        "category": "technews"
    },
    {
        "id": "490ed605-8b22-4fb7-8d98-6b8881cebc68",
        "title": "Neuralink säger sig ha fått tillstånd för människotest",
        "text": "Elon Musks företag Neuralink –&nbsp;som jobbar med att ta fram ett gränssnitt mellan människors hjärnor och datorer – säger sig nu ha fått tillstånd av den amerikanska myndigheten FDA (Food and Drug Administration) att inleda kliniska tester på människor. Neuralink skriver i ett inlägg på Twitter att FDA:s besked innebär ”ett viktigt första steg som en dag kommer att hjälpa vår teknologi nå många människor”. FDA sa så sent som i mars nej till Neuralink när det gällde kliniska tester av företagets prototyp på människor.",
        "pictureLink": "https://gfx.omni.se/images/01f1e4d9-9db7-4aea-bc25-90fd7b1d6ec4?h=320&tight=false&w=640",
        "time": "2023-05-26",
        "source": "https://omni.se/neuralink-sager-sig-ha-fatt-tillstand-for-manniskotest/a/O8PP6k",
        "category": "technews"
    },
    {
        "id": "b3e0bc33-a353-4afe-a48c-863bc98c7a80",
        "title": "Tiktok testar chattbot i appen på utvalda marknader",
        "text": "Den sociala appen Tiktok har inlett tester med en egen AI-chattbot kallad ”Tako”. Det rapporterar Techcrunch. Chattboten testas i begränsad omfattning på ett fåtal utvalda marknader. Chattboten dyker upp på högersidan av gränssnittet i appen, ovanför användarprofilen och knapparna för likes, kommentarer och bokmärken. Tako kan besvara frågor om klippet som användaren för tillfället tittar på, och kan även komma med rekommendationer. Det är oklart när en skarp version av chattboten kommer att rullas ut. ",
        "pictureLink": "https://gfx.omni.se/images/4493cb5d-8914-450a-af9b-9cf63761573d?h=320&tight=false&w=640",
        "time": "2023-05-26",
        "source": "https://omni.se/tiktok-testar-chattbot-i-appen-pa-utvalda-marknader/a/RG88Ka",
        "category": "technews"
    },
    {
        "id": "c82484db-b263-42f5-b4ac-9eb5d0e7d707",
        "title": "Google utökar testgruppen för AI-baserade sökningar",
        "text": "Google har utökat tillgängligheten när det handlar om förhandsversionen av företagets generativa AI-sökningar, Search Generative Experience (SGE). Det rapporterar sajten Social Media Today. Konceptet rullas nu ut till de användare som anmält sig som betatestare hos Search Labs, och som använder tjänsten med amerikansk engelska. Med den nya AI-stärkta sökmotorn får användarna mer kontextuell information om sina sökningar, och det blir smidigare att snabbt skaffa sig djupare kunskap om ett ämne. Det är inte klarlagt när en skarp version av SGE kommer att rullas ut till allmänheten. ",
        "pictureLink": "https://gfx.omni.se/images/efa12717-1e74-4e37-92b7-6efab4ffc45f?h=320&tight=false&w=640",
        "time": "2023-05-26",
        "source": "https://omni.se/google-utokar-testgruppen-for-ai-baserade-sokningar/a/P4mm57",
        "category": "technews"
    },
    {
        "id": "c024bf33-06ed-48bd-8f66-2e3378a17e90",
        "title": "Twitter uppges tvinga forskare radera data",
        "text": "Flera forskare hävdar att de har mottagit krav från Twitter på att radera den data från plattformen som de använt sig av under tidigare avtal. Det uppger den brittiska sajten I News. Det handlar om en tjänst hos Twitter som går under namnet Decahose, ett slumpmässigt urval av 10 procent av alla inlägg på plattformen, som forskare tidigare kunde ta del av via Twitters programmeringsgränssnitt mot en kostnad på ett par tusenlappar i månaden. Men nu vill Twitter ha motsvarande 420&nbsp;000 kronor i månaden för tillgång till programmeringsgränssnittet, och dessutom får forskarna då endast tillgång till 0,3 procent av alla inlägg på plattformen. Twitter uppges ha givit forskarna 30 dagar på sig att radera den data som ingick i det tidigare kontraktet, samt bevisa raderingen med hjälp av skärmdumpar, skriver I News. Twitter har inte kommenterat uppgifterna. ",
        "pictureLink": "https://gfx.omni.se/images/589eff9f-9f36-40f6-9064-895e06eb7bd6?h=320&tight=false&w=640",
        "time": "2023-05-26",
        "source": "https://omni.se/twitter-uppges-tvinga-forskare-radera-data/a/zEXX81",
        "category": "technews"
    },
    {
        "id": "f7258a79-93a7-4637-880c-539d537c2add",
        "title": "Whatsapp tycks förbereda möjlighet till användarnamn",
        "text": "Den som använder Whatsapp kan snart få möjligheten att använda ett valfritt användarnamn på plattformen. Det hävdar åtminstone sajten WA Beta Info, som har hittat tecken på saken i en tidig betaversion av appen. I betaversionen finns ett fält i profilinställningsdelen där användarna uppmanas att välja ett användarnamn. Engadget spekulerar i att det hela kan leda till en förändring i hur man skapar kontakt med andra användare på plattformen. Istället för att känna till användarens telefonnummer eller få en QR-kod  så skulle det kunna räcka med en sökning på användarnamnet. Whatsapp har inte bekräftat att funktionen är under utveckling. ",
        "pictureLink": "https://gfx.omni.se/images/3fac612e-8287-40b0-98dd-6f83a294a896?h=320&tight=false&w=640",
        "time": "2023-05-26",
        "source": "https://omni.se/whatsapp-tycks-forbereda-mojlighet-till-anvandarnamn/a/l3Xlg3",
        "category": "technews"
    },
    {
        "id": "56910f6e-024b-4b61-acd4-c7a548ff5b42",
        "title": "Google Play Games finns nu även i Sverige",
        "text": "Google meddelade redan i mitten av mars att en betaversion av tjänsten Google Play Games stod inför en bredare lansering på fler marknader. Och nu har tjänsten släppts på flera europeiska marknader, bland annat den svenska. Tjänsten gör i nuläget över 100 Androidspel möjliga att spela direkt på en PC. Den som vill kunna använda tjänsten behöver som minst ha en fyrakärnig processor, 8 GB arbetsminne, 10 GB ledigt hårddiskutrymme och  en dator som kör antingen Windows 10 eller Windows 11. ",
        "pictureLink": "https://gfx.omni.se/images/412d0dd1-cda3-4f54-8e77-2486dfb32ab9?h=320&tight=false&w=640",
        "time": "2023-05-26",
        "source": "https://omni.se/google-play-games-finns-nu-aven-i-sverige/a/WRdxpG",
        "category": "technews"
    },
    {
        "id": "d83afc66-a9e5-4d9a-80fe-51f57b89f4ff",
        "title": "Hackare tar sikte på populärt Wordpresstillägg",
        "text": "Det finns en sårbarhet i äldre versioner av ett mycket populärt Wordpress-tillägg kallat Beautiful Cookie Consent Banner, som nu utnyttjas för fullt av hackare. Det rapporterar sajten Bleeping Computer. Tillägget har installerats över 40&nbsp;000 gånger och attackerna mot det har pågått sedan början av februari, uppger säkerhetsanalytikern Ram Gall. Sårbarheten är åtgärdad från och med version 2.10.2 av tillägget. ",
        "pictureLink": "https://gfx.omni.se/images/dc581e19-ee62-4fef-b2ab-e85cd90018df?h=320&tight=false&w=640",
        "time": "2023-05-26",
        "source": "https://omni.se/hackare-tar-sikte-pa-populart-wordpresstillagg/a/abLqwO",
        "category": "technews"
    },
    {
        "id": "a75d0cbc-51a5-4d48-8390-2edf683682c8",
        "title": "Sony lanserar handhållen konsol för PS5-streaming",
        "text": "Sony har i samband med Playstation-event avslöjat att en handhållen spelkonsol för streaming av PS5-spel är på gång. Enheten går under namnet Project Q, och det handlar om en konsol som ser ut som en Playstation 5-handkontroll med en 8-tumsskärm inklämd i mitten. Skärmen har 1080p-upplösning och en bilduppdateringfrekvens på 60 bilder i sekunden. Konsolen kan användas för streaming av Playstation 5-spel över wifi. Sony uppger att enheten kommer att släppas ”senare under året”, men har inte avslöjat exakt när eller vad den kommer att kosta. ",
        "pictureLink": "https://gfx.omni.se/images/d39c5945-b6ee-4e42-b06a-29102c58dad0?h=320&tight=false&w=640",
        "time": "2023-05-26",
        "source": "https://omni.se/sony-lanserar-handhallen-konsol-for-ps5-streaming/a/15wx8K",
        "category": "technews"
    }
]